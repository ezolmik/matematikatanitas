### Matematikatanítás - 2025/26.

1. Az egész szám fogalmának kialakítása, az alapműveletek értelmezése, műveletei tulajdonságok. Abszolút
érték és ellentett fogalma.

2. A racionális szám fogalmának kialakítása, az alapműveletek értelmezése. A reciprok fogalma.

3. A valós szám fogalmának kialakítása. Az irracionális számok bevezetésének lehetőségei. A tizedes törtek
osztályozása, átírások tizedes tört és közönséges tört alakba.

4. A hatványozás fogalmának bevezetése és kiterjesztése a kitevő egyre bővebb számhalmazon való
értelmezésével. A hatványozás azonosságainak tanítása. A négyzetgyökvonás és az n-edik gyökvonás. A
gyökvonás azonosságai, kapcsolata a hatványozással.

5. A logaritmus fogalmának kialakítása, Különböző megközelítési lehetőségek. Exponenciális folyamatok
értelmezése, exponenciális egyenletek, egyenlőtlenségek megoldási módjai, tanításának kérdései.

6. Algebrai kifejezések értelmezése, csoportosítása. Algebrai kifejezések azonos átalakításainak tanítása.

7. Az egyenlet, egyenlőtlenség értelmezése nyitott mondatként, ill. függvényekre visszavezetve. Egyenlet,
egyenlőtlenség megoldásának elve. Egyismeretlenes algebrai egyenletek, egyenlőtlenségek megoldási
módszerei és tanításuk. Lineáris, lineáris tört, másodfokú, abszolút értékes és négyzetgyökös egyenletek.

8. Számelméleti alapismeretek és tanításuk.

9. A függvényfogalom kialakítása, a függvényszemlélet erősítésének lehetőségei. A függvények
megadásának módjai, inverz függvény, összetett függvény fogalma.

10. Nevezetes függvények tanítása, függvény transzformációk értelmezése. Függvényvizsgálati szempontok
bevezetése nevezetes függvényekhez kapcsolódóan.

11. A sorozat fogalma, megadásának módjai. Szabályfelismerés, szabálykövetés, szabályalkotás. Számtani és
mértani sorozatok tanítása.

12. Síkgeometriai ismeretek tanítása. Síkidom, sokszög, négyszög, háromszög, kör fogalma, a fogalmak
rendszere. A szerkesztési feladatok szerepe.

13. Síkgeometriai ismeretek tanítása. A háromszögekre vonatkozó tételek, bizonyítási eljárások. A bizonyítási
feladatok szerepe.

14. Szögfüggvények bevezetése hegyesszögre, kiterjesztése derékszögre, tompaszögre. A szinusz- és a
koszinusztétel szerepe, jelentősége a háromszöggeometriában. Számításos feladatok.

15. Térgeometriai ismeretek tanítása. Térelemek, térelemek távolsága és hajlásszöge. Testek, poliéderek
fogalma, a fogalmak rendszere.

16. Geometriai mérések tanítása. Hosszúság, kerület, terület, felszín, térfogat és szög fogalma, mérése,
számítása.

17. A vektorfogalom kialakítása, műveletek vektorokkal. A Descartes-féle koordináta-rendszer bevezetése,
vektorok koordinátáinak értelmezése

18. A koordináta geometria mint az euklideszi geometria egy modellje. Egyenes, kör egyenletei,
típusfeladatok.

19. Az egyes geometriai transzformációk tanításának menete. Egybevágósági, hasonlósági és egyéb
transzformációk. Alakzatok egybevágósága, hasonlósága, szimmetriák.

20. Kombinatorikai típusfeladatok és megoldásuk különböző, a tanulók életkorának megfelelő módszerekkel.

21. A valószínűség kombinatorikus, statisztikus és axiomatikus megközelítése. A valószínűségi játékok
szerepe a tanításban.

22. Statisztikai alapfogalmak tanítása, az adatábrázolás és az adatelemzés tanításának kérdései.
